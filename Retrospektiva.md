# Retrospektiva projekta

## OPIS PROJEKTA
V dveh enotedenskih sprintih smo razvijali spletno aplikacijo za beleženje delovnih ur, bolniških odsotnosti in dopustov zaposlenih. Projekt smo izvajali s pomočjo tehnologij **Node.js**, **Express** in **Firebase**.


## KAJ JE ŠLO NAROBE / TEŽAVE, S KATERIMI SMO SE SOOČALI

### Pomanjkljiva organizacija
Ena od težav pri projektu je bila, da smo imeli vsi člani ekipe veliko drugih (nepričakovanih) obveznosti, kar je vplivalo na razpoložljivost in čas, ki smo ga lahko namenili delu na projektu. Zaradi pomanjkljivega načrtovanja in slabše organizacije, smo si delo razporedili neenakomerno, kar je povzročilo, da smo proti koncu projekta hiteli. To je negativno vplivalo na kakovost končnega izdelka, ki ostaja nedokončan in bi bil z boljšo organizacijo lahko bistveno boljši.

### Pomajkanje znanja
Soočali smo se z razliko v stopnji poznavanja tehnologij med člani. Dva člana ekipe imata poglobljeno znanje **Node.js** in **Expressa**, medtem ko tretji član teh tehnologij še ne obvlada. Zaradi te razlike je ta član porabil veliko časa za učenje in spoznavanje orodij, kar je privedlo do tega, da ni uspel dokončati vseh nalog, ki so mu bile dodeljene.

### Pomanjkanje testiranja
Ker smo bili pod časovnim pritiskom, nismo uspeli ustrezno testirati aplikacije, zato so v projektu ostale nekatere napake/izjeme, ki jih nismo razrešili.

### Nepričakovano porabljen čas za iskanje rešitev napak
Soočali smo se tudi z nepredvidenim časom, ki smo ga morali nameniti iskanju rešitev za napake v programu. Ko so se pojavile težave in nismo takoj vedeli, kako jih odpraviti, smo porabili več časa za iskanje rešitev, kot smo sprva predvideli. To je povzročilo zamude in upočasnilo naš napredek.


## KAJ BI IZBOLJŠALI V PRIHODNJIH PROJEKTIH

### Boljša organizacija in načrtovanje časa
V prihodnje bomo bolje načrtovali in organizirali svoj čas. To bo zmanjšalo stres in omogočilo več časa za testiranje in odpravljanje napak.

### Boljše testiranje in spremljanje napak
V prihodnje bomo redno izvajali testiranje skozi celoten razvojni proces. To bo omogočilo, da pravočasno odkrijemo in odpravimo napake, s čimer bomo izboljšali kakovost končnega izdelka.

### Izboljšana komunikacija v ekipi
Bolj bomo skrbeli za jasno komunikacijo in rednejše sestanke za spremljanje napredka, kar bo omogočilo boljšo usklajenost in učinkovitejše reševanje težav.
